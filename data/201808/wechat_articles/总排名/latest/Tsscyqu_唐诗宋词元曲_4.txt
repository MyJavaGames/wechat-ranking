十首《行香子》：愿花长好，人长健，月长圆 唐诗宋词元曲 唐诗宋词元曲 微信号 Tsscyqu 功能介绍 唐诗、宋词、元曲是中华诗词文学的瑰宝。本号重点关注唐诗、宋词、元曲、宋诗、辞赋。连云港市网络传播协会合办。 “ 前言：《行香子》，词牌名，又名《爇心香》。双调小令，六十六字。有前段八句四平韵，后段八句三平韵；前段八句五平韵，后段八句三平韵；前段八句五平韵，后段八句四平韵三种。音节流美，亦可略加衬字。此调短句多，上下片结尾以一字领三个三言句，前人在句中这一字常用相同的字，尤为别致。音节颇流转悦耳。 行香子·草际鸣蛩 【宋】李清照 草际鸣蛩，惊落梧桐， 正人间、天上愁浓。 云阶月地，关锁千重。 纵浮槎来，浮槎去，不相逢。 星桥鹊驾，经年才见， 想离情、别恨难穷。 牵牛织女，莫是离中。 甚霎儿晴，霎儿雨，霎儿风。 行香子·晚绿寒红 【宋】晏几道 晚绿寒红。芳意匆匆。 惜年华、今与谁同。 碧云零落，数字征鸿。 看渚莲凋，宫扇旧，怨秋风。 流波坠叶，佳期何在， 想天教、离恨无穷。 试将前事，闲倚梧桐。 有消魂处，明月夜，锦屏空。 行香子·舞雪歌云 【宋】张先 舞雪歌云。闲淡妆匀。 蓝溪水、深染轻裙。 酒香醺脸，粉色生春。 更巧谈话，美情性，好精神。 江空无畔，凌波何处， 月桥边、青柳朱门。 断钟残角，又送黄昏。 奈心中事，眼中泪，意中人。 行香子·别恨绵绵 【宋】晁端礼 别恨绵绵。屈指三年。 再相逢、情分依然。 君初霜鬓，我已华颠。 况其间有，多少恨，不堪言。 小庭幽槛，菊蕊阑斑。 近清宵、月已婵娟。 莫思身外，且斗樽前。 愿花长好，人长健，月长圆。 行香子·三山作 【宋】辛弃疾 好雨当春。要趁归耕。 况而今、已是清明。 小窗坐地，侧听檐声。 恨夜来风，夜来月，夜来云。 花絮飘零。莺燕丁宁。 怕妨侬、湖上闲行。 天心肯後，费甚心情。 放霎时阴，霎时雨，霎时晴。 行香子·树绕村庄 【宋】 秦观 树绕村庄，水满陂塘。 倚东风、豪兴徜徉。 小园几许，收尽春光。 有桃花红，李花白，菜花黄。 远远围墙，隐隐茅堂。 飏青旗、流水桥旁。 偶然乘兴，步过东冈。 正莺儿啼，燕儿舞，蝶儿忙。 行香子·过七里濑 【宋】苏轼 一叶舟轻，双桨鸿惊。 水天清、影湛波平。 鱼翻藻鉴，鹭点烟汀。 过沙溪急，霜溪冷，月溪明。 重重似画，曲曲如屏。 算当年、虚老严陵。 君臣一梦，今古空名。 但远山长，云山乱，晓山青。 行香子·同前 【宋】晁补之 前岁栽桃，今岁成蹊。 更黄鹂、久住相知。 微行清露，细履斜晖。 对林中侣，闲中我，醉中谁。 何妨到老，常闲常醉， 任功名、生事俱非。 衰颜难强，拙语多迟。 但酒同行，月同坐，影同嬉。 行香子·宝篆香沈 【宋】 朱敦儒 宝篆香沈。锦瑟尘侵。 日长时、懒把金针。 裙腰暗减，眉黛长颦。 看梅花过，梨花谢，柳花新。 春寒院落，灯火黄昏。 悄无言、独自销魂。 空弹粉泪，难托清尘。 但楼前望，心中想，梦中寻。 行香子·骄马花骢 【宋】赵长卿 骄马花骢。柳陌经从。 小春天、十里和风。 个人家住，曲巷墙东。 好轩窗，好体面，好仪容。 烛灺歌慵。斜月朦胧。 夜新寒、斗帐香浓。 梦回画角，云雨匆匆。 恨相逢，恨分散，恨情钟。 明日词牌 苏幕遮，词牌名，又名“古调歌”“云雾敛”“鬓云松”“鬓云松令”等。以范仲淹《苏幕遮·怀旧》为正体，双调六十二字，前后段各七句、四仄韵。无变体。代表作品有梅尧臣《苏幕遮·草》等。 赞赏 长按二维码向我转账 受苹果公司新规定影响，微信 iOS 版的赞赏功能被关闭，可通过二维码转账支持公众号。 阅读 微信扫一扫 关注该公众号 微信扫一扫 使用小程序 即将打开""小程序 取消 打开