唯美！50首诗词，带你感受秋风古韵！ 唐诗宋词元曲 唐诗宋词元曲 微信号 Tsscyqu 功能介绍 唐诗、宋词、元曲是中华诗词文学的瑰宝。本号重点关注唐诗、宋词、元曲、宋诗、辞赋。连云港市网络传播协会合办。 秋天 我所能想到的最美的秋天 都在唐诗宋词里 是“金风玉露一相逢”的喜悦 是“晴空一鹤排云上”的疏旷 是“留得枯荷听雨声”的情致 是“丛菊两开他日泪”的悲凉 就让我们， 走进这个金色的季节 聆听诗人们的秋日心曲 《山居秋暝》 唐代：王维 空山新雨后，天气晚来秋。 明月松间照，清泉石上流。 竹喧归浣女，莲动下渔舟。 随意春芳歇，王孙自可留。 《秋词二首·其一》 唐代：刘禹锡 自古逢秋悲寂寥，我言秋日胜春朝。 晴空一鹤排云上，便引诗情到碧霄。 《蝉》 唐代：虞世南 垂緌饮清露，流响出疏桐。 居高声自远，非是藉秋风。 《暮江吟》 唐代：白居易 一道残阳铺水中，半江瑟瑟半江红。 可怜九月初三夜，露似真珠月似弓。 《一剪梅·红藕香残玉簟秋》 宋代：李清照 红藕香残玉簟秋。轻解罗裳，独上兰舟。 云中谁寄锦书来，雁字回时，月满西楼。 花自飘零水自流。一种相思，两处闲愁。 此情无计可消除，才下眉头，却上心头。 《秋热》 唐代：白居易 西江风候接南威，暑气常多秋气微。 犹道江州最凉冷，至今九月著生衣。 《观沧海》 两汉：曹操 东临碣石，以观沧海。 水何澹澹，山岛竦峙。 树木丛生，百草丰茂。 秋风萧瑟，洪波涌起。 日月之行，若出其中； 星汉灿烂，若出其里。 幸甚至哉，歌以咏志。 《偶成》 宋代：朱熹 少年易老学难成，一寸光阴不可轻。 未觉池塘春草梦，阶前梧叶已秋声。 《秋夕》 唐代：杜牧 银烛秋光冷画屏，轻罗小扇扑流萤。 天阶夜色凉如水，卧看牵牛织女星。 《枫桥夜泊》 唐代：张继 月落乌啼霜满天，江枫渔火对愁眠。 姑苏城外寒山寺，夜半钟声到客船。 《夜书所见》 宋代：叶绍翁 萧萧梧叶送寒声，江上秋风动客情。 知有儿童挑促织，夜深篱落一灯明。 《曲池荷》 唐代：卢照邻 浮香绕曲岸，圆影覆华池。 常恐秋风早，飘零君不知。 《秋夜寄邱员外》 唐代：韦应物 怀君属秋夜，散步咏凉天。 空山松子落，幽人应未眠。 《望月怀远》 唐代：张九龄 海上生明月，天涯共此时。 情人怨遥夜，竟夕起相思。 灭烛怜光满，披衣觉露滋。 不堪盈手赠，还寝梦佳期。 《夜雨寄北》 唐代：李商隐 君问归期未有期，巴山夜雨涨秋池。 何当共剪西窗烛，却话巴山夜雨时。 《马诗·其五》 唐代：李贺 大漠沙如雪，燕山月似钩。 何当金络脑，快走踏清秋。 《月夜忆舍弟》 唐代：杜甫 戍鼓断人行，秋边一雁声。 露从今夜白，月是故乡明。 有弟皆分散，无家问死生。 寄书长不达，况乃未休兵。 《菊花》 唐代：元稹 秋丛绕舍似陶家，遍绕篱边日渐斜。 不是花中偏爱菊，此花开尽更无花。 《望洞庭》 唐代：刘禹锡 湖光秋月两相和，潭面无风镜未磨。 遥望洞庭山水翠，白银盘里一青螺。 《过故人庄》 唐代：孟浩然 故人具鸡黍，邀我至田家。 绿树村边合，青山郭外斜。 开轩面场圃，把酒话桑麻。 待到重阳日，还来就菊花。 《阳关曲·中秋月》 宋代：苏轼 暮云收尽溢清寒，银汉无声转玉盘。 此生此夜不长好，明月明年何处看。 《江上渔者》 宋代：范仲淹 江上往来人，但爱鲈鱼美。 君看一叶舟，出没风波里。 《齐安郡中偶题·其一》 唐代：杜牧 两竿落日溪桥上，半缕轻烟柳影中。 多少绿荷相倚恨，一时回首背西风。 《山行》 唐代：杜牧 远上寒山石径斜，白云生处有人家。 停车坐爱枫林晚，霜叶红于二月花。 《中秋》 唐代：司空图 闲吟秋景外，万事觉悠悠。 此夜若无月，一年虚过秋。 《秋凉晚步》 宋代：杨万里 秋气堪悲未必然，轻寒正是可人天。 绿池落尽红蕖却，荷叶犹开最小钱。 《饮酒·其五》 魏晋：陶渊明 结庐在人境，而无车马喧。 问君何能尔？心远地自偏。 采菊东篱下，悠然见南山。 山气日夕佳，飞鸟相与还。 此中有真意，欲辨已忘言。 《十五夜望月寄杜郎中》 唐代：王建 中庭地白树栖鸦，冷露无声湿桂花。 今夜月明人尽望，不知秋思落谁家。 《秋思》 唐代：张籍 洛阳城里见秋风，欲作家书意万重。 复恐匆匆说不尽，行人临发又开封。 《天净沙·秋》 元代：白朴 孤村落日残霞， 轻烟老树寒鸦，一点飞鸿影下。 青山绿水，白草红叶黄花。 《南浦别》 唐代：白居易 南浦凄凄别，西风袅袅秋。 一看肠一断，好去莫回头。 《初秋》 唐代：孟浩然 不觉初秋夜渐长，清风习习重凄凉。 炎炎暑退茅斋静，阶下丛莎有露光。 《秋宵月下有怀》 唐代：孟浩然 秋空明月悬，光彩露沾湿。 惊鹊栖未定，飞萤卷帘入。 庭槐寒影疏，邻杵夜声急。 佳期旷何许，望望空伫立。 《金陵晚望》 唐代：高蟾 曾伴浮云归晚翠，犹陪落日泛秋声。 世间无限丹青手，一片伤心画不成。 《江上》 宋代：王安石 江水漾西风，江花脱晚红。 离情被横笛，吹过乱山东。 《秋风引》 唐代：刘禹锡 何处秋风至？萧萧送雁群。 朝来入庭树，孤客最先闻。 《微雨夜行》 唐代：白居易 漠漠秋云起，稍稍夜寒生。 但觉衣裳湿，无点亦无声。 《秋思》 唐代：李白 春阳如昨日，碧树鸣黄鹂。 芜然蕙草暮，飒尔凉风吹。 天秋木叶下，月冷莎鸡悲。 坐愁群芳歇，白露凋华滋。 《长安秋望》 唐代：杜牧 楼倚霜树外，镜天无一毫。 南山与秋色，气势两相高。 《登新平楼》 唐代：李白 去国登兹楼，怀归伤暮秋。 天长落日远，水净寒波流。 秦云起岭树，胡雁飞沙洲。 苍苍几万里，目极令人愁。 《秋行》 宋代：徐玑 戛戛秋蝉响似筝，听蝉闲傍柳边行。 小溪清水平如镜，一叶飞来浪细生。 《乞巧》 唐代：林杰 七夕今宵看碧霄，牵牛织女渡河桥。 家家乞巧望秋月，穿尽红丝几万条。 《霜月》 唐代：李商隐 初闻征雁已无蝉，百尺楼高水接天。 青女素娥俱耐冷，月中霜里斗婵娟。 《渔家傲·秋思》 宋代：范仲淹 塞下秋来风景异，衡阳雁去无留意。 四面边声连角起， 千嶂里，长烟落日孤城闭。 浊酒一杯家万里，燕然未勒归无计。 羌管悠悠霜满地， 人不寐，将军白发征夫泪。 《秋兴八首·其一》 唐代：杜甫 玉露凋伤枫树林，巫山巫峡气萧森。 江间波浪兼天涌，塞上风云接地阴。 丛菊两开他日泪，孤舟一系故园心。 寒衣处处催刀尺，白帝城高急暮砧。 《浪淘沙·夜雨做成秋》 清代：纳兰性德 夜雨做成秋，恰上心头。 教他珍重护风流。 端的为谁添病也，更为谁羞。 密意未曾休，密愿难酬。 珠帘四卷月当楼。 暗忆欢期真似梦，梦也须留。 《长信秋词·其三》 唐代：王昌龄 奉帚平明金殿开，且将团扇共徘徊。 玉颜不及寒鸦色，犹带昭阳日影来。 《少年游·长安古道马迟迟》 宋代：柳永 长安古道马迟迟，高柳乱蝉嘶。 夕阳岛外，秋风原上，目断四天垂。 归云一去无踪迹，何处是前期？ 狎兴生疏，酒徒萧索，不似少年时。 《村行》 宋代：王禹偁 马穿山径菊初黄，信马悠悠野兴长。 万壑有声含晚籁，数峰无语立斜阳。 棠梨叶落胭脂色，荞麦花开白雪香。 何事吟余忽惆怅，村桥原树似吾乡。 《江村即事》 唐代：司空曙 钓罢归来不系船，江村月落正堪眠。 纵然一夜风吹去，只在芦花浅水边。 赞赏 长按二维码向我转账 受苹果公司新规定影响，微信 iOS 版的赞赏功能被关闭，可通过二维码转账支持公众号。 阅读 微信扫一扫 关注该公众号 微信扫一扫 使用小程序 即将打开""小程序 取消 打开